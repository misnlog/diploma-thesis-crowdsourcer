<div class="page" data-name="naviterier-article-1">
  <div class="navbar">
    <div class="navbar-inner sliding">
      <div class="left">
        <a href="#" class="link back">
          <i class="icon icon-back"></i>
          <span class="if-not-md">Back</span>
        </a>
      </div>
      <div class="title">Příběh - Petr</div>
    </div>
  </div>
  <div class="page-content">
    <div class="block">
      
      <p>Petr je nevidomý masér z Prahy. Žije se svou nevidomou ženou a dvěma malými dětmi v bytě na Jižním městě. Každé ráno jezdí metrem a tramvají do práce ve Štěpánské ulici 15. Zde si s kolegy rozdělí klienty, vyzvedne si vybavení na masáže (kosmetiku, ručníky, ...) a vyrazí. Jelikož zná zpaměti trasy ke všem nejbližším zastávkám MHD, první část trasy je vždy jednoduchá – trasy ho už před léty naučili experti z Tyfloservisu. Problémy nastávaly až na konci trasy, kdy musel od poslední zastávky dojít pěšky až ke klientovi.</p>

      <p>Než začal před třemi měsíci používat Naviteriera, zdráhal se Petr chodit k novým klientům nebo měnit svůj denní plán, když se mu uvolnilo místo například po nemocném klientovi. Když měl nového klienta a mohl se vydat na trasu, musel si nejprve objednat několik dní dopředu textový popis nové trasy v Navigačním centru SONS. Případně použil autonavigaci, ale většinou to nedopadlo dobře. Často musel u přechodů prosit cizí lidi o pomoc nebo vyrazil úplně opačným směrem, “Jak mám vědět kudy je ‘na sever’?” řešil pokyny běžné navigace. To se s Naviterierem nestává.</p>

      <p>Minulý týden se Petr málem dostal do problémů při přecházení složité křižovatky na náměstí Kinských. Díky Naviterierovi, který mu přesně popsal jak křižovatku přejít a pomohl mu najít správný chodník a přechod, vše zvládl bez problémů. Jeden klient mu totiž těsně před schůzkou zavolal, že bude na jiném místě a tak si Petr pomocí Naviteriera okamžitě přeplánoval trasu a nechal se dovést na nové místo.</p>

      <p>Jenom jednou se Petrovi stalo, že navigaci nezvládl sám. Vystoupil totiž o zastávku autobusu dále (nejspíš špatné hlášení) a zjistil, že se na tomto místě nedokáže zorientovat ani s Naviterierem. Využil tedy možnosti zavolat si z Naviteriera do Navigačního centra SONS, kde mu operátoři i díky detailnímu popisu polohy a trasy, kterou předal Naviterier, rychle pomohli dostat se na přehledné místo. Odtud už ho dál opět vedl Naviterier.</p>

    </div>
  </div>
</div>
