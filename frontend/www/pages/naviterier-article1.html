<div class="page" data-name="naviterier-article-1">
  <div class="navbar">
    <div class="navbar-inner sliding">
      <div class="left">
        <a href="#" class="link back">
          <i class="icon icon-back"></i>
          <span class="if-not-md">Back</span>
        </a>
      </div>
      <div class="title">Reportáž</div>
    </div>
  </div>
  <div class="page-content">
    <div class="block-title text-color-blue" style="font-size: 1rem; padding-bottom: 1.2rem; margin-bottom: 0;">Nevidomým s cestou pomáhá aplikace</div>
    <p class="block-title date" style="margin-top: 0; font-weight: 300;">10. listopadu 2019</p>
    <div class="block" style="font-weight: 500; margin-bottom:0">
      <p>Nevidomí občané a návštěvníci Prahy to budou mít v naší metropoli o trochu jednodušší. S orientací jim nově pomůže navigační aplikace Naviterier, která je výsledkem desetileté práce a vede nevidomé nejen tou správnou cestou, ale také především k samostatnosti a lepší orientaci ve svém okolí.</p>
    </div>
    <div class="block" style="margin-top:0">
      <video width="320" height="240" controls>
        <source src="http://147.32.81.90:8080/video/video1.mp4" type="video/mp4">
      </video>
      <p>Nevidomým s orientací v Praze nově pomáhá mobilní aplikace Naviterier. Ta nejen, že vyhledá nejlepší trasu, ale pomáhá nevidomým být samostatnější.</p>
      
      <p>"Projektu Naviterier předcházel asi desetiletý výzkum na ČVUT, který se zaměřoval hlavně na způsob komunikace a popisování tras nevidomých tak, aby byly ideální a tak, aby navigace vedla člověka tak, jako když mu kamarád popisuje cestu," řekla Lucie Porazilová, copywriterka.</p>
      
      <p>Aplikace nenahrazuje vodícího psa ani slepeckou hůl. Je to ale prostředek k určení cesty a především vede nevidomé k samostatnosti.</p>

      <p>"Nebude mě neustále zaměřovat pomocí GPS, ale vede mě k tomu, abych, jak mohu, se orientovala ve městě sama. Nechá mě se i lehce ztratit, abych se zorientovala. Podporuje mě k tomu, abych vyzkoušela nové trasy na nová místa, abych vypadla z rutiny a stereotypu toho každodenního života," řekla Lucie Porazilová.</p>

      <p>Naviterier se oproti ostatním navigačním aplikacím liší v tom, že cestu rozdělí do jednotlivých úseků a dokáže popsat, jestli stojíme na pravé nebo levé straně chodníku, čímž značně usnadňuje orientaci.</p>

      <p>"Je tam popsáno kolik přesně metrů kam máte jít. Mělo by to tedy nahlásit ozvučenou křižovatku, na kterou si máte dát pozor. Odpočítává to tak, že to rozdělí na určité úseky, takže to potom odpočítává ty úseky, takže to není tak, že si zadáte rovnou cíl a jede to v kuse," řekl Martin Fejfar, nevidomý.</p>

      <p>Aplikaci nevidomí ovládají pomocí hlasových příkazů tak, jak jsou zvyklí z běžného používání mobilního telefonu. Pokud by si ale nebyli jisti, kde se nachází, mohou se spojit s operátorem v navigačním centru, který jim s cestou pomůže.</p>


    </div>
  </div>
</div>
