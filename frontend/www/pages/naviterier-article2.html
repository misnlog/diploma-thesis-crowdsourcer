<div class="page" data-name="naviterier-article-1">
  <div class="navbar">
    <div class="navbar-inner sliding">
      <div class="left">
        <a href="#" class="link back">
          <i class="icon icon-back"></i>
          <span class="if-not-md">Back</span>
        </a>
      </div>
      <div class="title">Reportáž</div>
    </div>
  </div>
  <div class="page-content">
    <div class="block-title text-color-blue" style="font-size: 1rem; padding-bottom: 1.2rem; margin-bottom: 0;">Sesbírané data pomáhají bezpečně navigovat nevidomé chodce</div>
    <p class="block-title date" style="margin-top: 0; font-weight: 300;">18. listopadu 2019</p>
    <div class="block" style="font-weight: 500; margin-bottom:0">
      <p>Jak se využívají data sesbírané v naší aplikaci? Jedním z hlavních využití je při navigaci nevidomých chodců. Jak to funguje v praxi uvidíte v naší reportáži.</p>
    </div>
    <div class="block" style="margin-top:0">
      <video width="320" height="240" controls>
        <source src="http://147.32.81.90:8080/video/video4.mp4" type="video/mp4">
      </video>
      <p>Aplikace Naviterier pomáhá uživatelům překonat rušnou křižovatku, najít nejlepší pěší trasu nebo se zorientovat poslepu na chodníku. Trasu přitom popisuje hlasem podobně, jako by to udělal člověk. Aplikace je navíc napojená na linku Navigačního centra SONS, jejíž operátoři nevidomým pomohou i v nejkrizovějších situacích.</p>

      <p>Naviterier využívá speciální mapy platformy Route4All, které obsahují informace o navigačních bodech nezbytných pro zrakově postižené, jako jsou například sklony a šířky chodníků, tvary rohů, výklenky budov nebo hluk z dopravy.</p>

      <p>"Zatím tyto mapy bohužel existují jen pro malé centrum Prahy. Naviterier ale funguje po celém hlavním městě a mimo zmíněnou oblast využívá běžné silniční mapy," říká jeden z autorů aplikace, Zdeněk Míkovec.</p>

      <p>Do budoucna chce firma Naviterier pokrýt všechna města nad 90 tisíc obyvatel. S tím by jí mělo pomoci detailní mapování vybraných měst, které plánuje v průběhu letošního roku platforma Route4All.</p>

      <p>"Intenzivně pokračujeme v jednání se zástupci krajů a významných českých měst ve snaze získat podporu pro náš projekt, jehož data mohou čerpat vývojáři aplikací nejen pro nevidomé, ale také pro vozíčkáře, seniory nebo maminky s kočárky," líčí Hana Křepelková ze společnosti Central European Data Agency, která za projektem Route4All stojí.</p>

      <p>Na vývoji aplikace Naviterier i platformy Route4All se podílejí odborníci z Fakulty elektrotechnické Českého vysokého učení technického (ČVUT), kteří se výzkumu v oblasti navigace a orientace zrakově postižených věnují více než 10 let.</p>
    
    </div>
  </div>
</div>
