<div class="page" data-name="kavarna-article">
  <div class="navbar">
    <div class="navbar-inner sliding">
      <div class="left">
        <a href="#" class="link back">
          <i class="icon icon-back"></i>
          <span class="if-not-md">Back</span>
        </a>
      </div>
      <div class="title">Reportáž</div>
    </div>
  </div>
  <div class="page-content">
    <div class="block-title text-color-blue" style="font-size: 1rem; padding-bottom: 1.2rem; margin-bottom: 0;">Kafe, jaké jste ještě neviděli. Kavárna potmě opět pomáhá slepým lidem</div>
    <p class="block-title date" style="margin-top: 0; font-weight: 300;">7. června 2019</p>
    <div class="block" style="font-weight: 500; margin-bottom:0">
      <p>Náměstí Republiky v Praze je teď místem, kde si nevidomí prohazují role s lidmi bez postižení zraku. V červnu zde totiž sídlí známá Kavárna potmě, návštěvníky obsluhují slepci a snaží se jim přiblížit jejich pohled na svět. Výtěžek putuje na konto projektu Světluška.</p>
    </div>
    <div class="block" style="margin-top:1rem">
      <p>"Kavárna potmě zve na kafe, jaké jste ještě neviděli," píše se vtipně v tiskové zprávě o zahájení provozu tohoto netradičního podniku v centru metropole. Veřejnosti je přístupný až do 21. června.</p>

      <p>"Jedná se o už tradiční a oblíbenou akci. Každý rok se ji navíc snažíme okořenit zajímavým doprovodným programem. Letos se jedná o obdobu videostopu, kdy budou lidé hádat ukázky z filmů a pohádek naslepo, soutěž se nazývá příznačně audiostop. Návštěvníci také budou moct vyzkoušet navigaci pro nevidomé či ochutnat výbornou zmrzlinu,“ říká projektová manažerka Světlušky Dita Jůnová.</p> 

      <p>Kavárna potmě funguje už od roku 2006 a od té doby ji navštívilo více než 50 000 lidí. Sedmým rokem existuje i její mobilní verze v zatemněném autobusu, který putuje od jara do podzimu Českou republikou.</p>

      <p>Slavnostního zahájení v Praze se v pondělí zúčastnili třeba herec Patrik Děrgel či jeho kolegyně Taťjana Medvecká. Zazpívala a zahrála nevidomá zpěvačka Simona Maierová a kytarista Tomáš Gúra.</p>

      <p>Podle těch, kteří vstoupili do mobilní Kávarny potmě, se jedná o jedinečný zážitek. Ve zcela tmavém prostoru se totiž nevidomí kavárníci pohybují logicky daleko lépe než vy. A vypít si zde kávu nebo čaj dá docela zabrat. Na každém stole jsou navíc k dispozici papíry a pastelky, takže své "temné" umění poznáte až venku na světle.</p>

      <p>Slepým lidem tím však vykonáváte chvályhodnou službu, protože oni zde najdou práci a výtěžek ze vstupného a případná "dýška" pak pomáhají zrakově postiženým dětem i dospělým k zlepšení kvality života prostřednictvím Světlušky a Nadačního fondu Českého rozhlasu.</p>
      
      <p>Letošní ročník projektu ozvláštní možnost vyzkoušet si s nevidomým Zdeňkem Rybákem při procházce kolem náměstí, jak funguje navigace Naviterier. Akce se koná ještě další dva pondělky.</p>

      <p>Průvodce Rybák se tak stane vašima očima a je potřeba důvěřovat jeho pokynům a hlasu z mobilní aplikace. Důležité je řídit se sluchem. Rybák také upozorňuje, že vidoucí lidé nejlépe pomohou občanům s bílou holí tím, že se jich zeptají, jestli chtějí pomoct. Automatické sahání by mohlo slepce vyděsit.</p>
    </div>
  </div>
</div>
